Prarambh:-
param pavitra bhagwa dhwaj, vandaniya bharat mata, sabhi adhikari gan tatha atmiya swayamsevak bandhuo.

Bindu 1:- Sangh ke Pramukh Utsav:
Har varsh hum vijyadashmi ke uplakshya par ektrit hokar path sanchlan ka karykram karte he. Vijyadashmi ka karykram mukhya 6 utsvo me se ek he.
sangh me mukhya 6 utsav hote he. sangh utsav to sabhi manata he parantu jo mukhya utsav he vo 6 he. Hum hindu calander ke anusar chale to sabse pahle gudipadva, hindusamrajya dinotsav, shree gurupujan utsav, rakshabandhan, vijyadasmi tahta makar sankranti yah 6 karyakram Rss ke mukhya karyakram he. inme se aaj ham vijyadashmi ke uplaskshy me ektrit hue he. or is din hum samaj ke bich vijay ka bhaav lekar path sanchlan nikalte he.

Bindu 2:- Vijayadashmi ka Mahatva:
No din hum shakti ki aradhna karte he mata ji ki puja karte he or vijyadashmi ke din hi shakti ki aradhna ka din purn hota he.
*aaj ka din vijay ke sankalp ka din he. yah vijay na kisi ek vyakti ki dusre vyakti par or na hi kisi desh ki dusre desh par he. apitu  yah dharm ki adharm par, niti ki aniti par, satya ki  asatya par, prakash ki andhkar par or nyay ki anyay par vijay he. aaj ke din hi daivy pravrati dvara danvi pravarati par vijay prapt ki gayi thi.yahi vo din he jis din  prabhu shree ram dwara ravan par vijay prapt ki gayi thi. Jab log mahisasur namak rakchhas se pareshan ho rahe rhe tab shakti ne mata ne isi din mahishasur ka vadh kiya tha.
is din shashtra pujan ki bhi prarampara he. nav din navratri hum jin matao ki upasna krte he un sabhi matao ke vishesh shashtra hote he. 
barah varsh  ke vanvaas ke tatha 1 saal ke agyat vars ke paschat pandavo ne apne shashtro ka pujan bhi isi din kiya tha, or unhe punah dharan kiya tha. 
viprit paristhitiyo ke hote huve bhi hindutva ka swabhiman lekar hindu pad- paadshahi ki sthapna karne vale chhatrpati shivaji maharaj dwara simolanghan ki parampara ka prarmbh bhi aaj ke din hi arambh hua tha.
duniya  ka sabse  bade sangthan RSS ki sthapna bhi mananiya dr. keshav rao baliram hedgewar ji dwara nagpur me aaj ke din ki gayi thi.

Bindu 3:-Sangh ki Sthapna aur Dr. Hedgewar ka Vichar:
*1921 me asahyog andolan me dr sahab ne satyagrah  kar girafdari di or unnhe ek saal ki jail hui. us 1 saal me unhe kuchh anubhav hua or man me kuchh prashn uthe ki sirf andolan karne se hi hum samaj me parivartan nhi la sakte. rashtra ka bhaav samaj ke prati logo me nhi la sakte. is tarah ke vichar unke man me aaye or vichar karte karte unhone uska nishkarsh nikala. ki hindu samaj ka bikhra hona hi hamari adhikansh samasyao ka mul karan he. us samay hindu ko ikattha karna matlab mendak ko taraju par tolna jesi sthiti. Jese ek mendak ko taraju par rakha or dusra jese hi rakhte pahla bahar kuud jata bus vesi hi sthiti hindo ki thi ek ko lao or jab dusre ko lao tab tak pahla gayab ho jata.(kahta hindu ek na hove mendak tulno soro re). unhone yah bhi socha ki jab tak hindu samaj sangthit nhi hoga tab tak ya to azadi milegi hi nahi or yadi mil bhi gayi to jyada dino tak tikegi nhi. isliye hindu samaj ka sangthit hona ati avashyak he. uske baad 1925 me vijyadasmi parv ke din mananiya dr sahab dwara sangh ki sthapna hui. is prakar sangh ki sthapna hui. Or jab sthapna hui to unme aapke hi jese baal swaymsevak the or swayamsevko ne shakha me aaye or karya ko har disha me felaya.

Bindu 4:- Aaj ka Sanchalan:
Aaj hum path sanchalan ke nimit yaha ektrit hue he. Sanchalan hamari ekta, anushashan or sangthit shakti ka samaj ke samne prakti karan he. hum anek hone par bhi ekya rup me chalna sanchlan he. Sanchalan keval sharirik samarthya ka pradarshan nahi karta, balki maanasik aur aatmik ekagrata ka bhi pratik hai. Jab hum swayamsevak ek saath sanchalan me kadam se kadam milakar chalte hain, to usme ek prakaar ki shakti ka prabhav hota hai, jo samaj ke har vyakti ko anubhav hota hai. Aaj humare sanchalan ke madhyam se hum yeh darshate hain ki hum swayamsevak swarth ke liye nahi, samuhik kalyan aur rashtriya punaruddhar ke liye karmasheel hain. Hum apne vyaktigat vicharo ke parayayi ho kar rashtriya hit me jhoolte hain, aur yeh path sanchalan usi bhavna ka pratyaksh roop hai.

Bindu:- 5 Vidhyarthi jivan
Aap sabhi padne vale swayamsevak he. koi school koi collage me adhyayan karta hoga. vese to sikhne ki koi aayu sima nhi hoti parantu ham jis aayu me he usme hamare pas sabse bada kaam sikhna hi he. sikhna use nhi kahte ki pahle hame falana kaam nhi aata tha or sikhne ki prakriya ke baad hame vah karya aa gaya balki sikhna to vastav me use kahte he jiske baad ham us karya me utkrast arthat exceelence ho jae.

Ham me se bahuto ne Ramesh babu pragyanand ya r. pragyanand yah naam suna hoga. Yah keral ka rahne vala satranj ka khiladi he. Inki umra bhi aapke barabar hi he lagbhar 17-18 saal. Inhone bhi bahut chhoti umra me satranj sikhna  prarabh kiya inhone satranj keval sikha nhi balki usme utkrast bane. Isi ka parinaam he ki pichhle saal aayojit shatranj ke vishwa kap ke final match tak pahuchne vale sabse kam umra ke khiladiyo me se ve bane.

Ese hi he is saal hue paris olympic me aapne dekha hoga ki maatra 21 saal ke aman sehrawat ne kushti me bronze medal jita. jo ki sabse youngest khiladi tha apne bharat ki or se is olympic me. 
Or apne mp ke itarsi jile ka ek or khiladi tha jiska name he Vivek Sagar prasad vah bhi hockey me tha or hockey me hamne bronze medal jita.

In udahrano ko sunkar ab hame bhi yah sankalp lena  he ki ab sirf sikhenge nhi balki utkrasht bhi banenge.

Bindu:- 6 Rashtrabhakti 

Sikhne ke saath ek baat or jaruri he vah he apne karyo me rashtrabhakti jagrat karna or use banae rakhna. desh bhakti ka arth sirf yah nhi he  ki jab bharat ka kisi anya desh se yuddha ho ya bharat ke kisi or desh se cricket match ho tab bharat-bharat ke nare  lagae jeet ke liye prartha kare balki desh bhakti ka yah bhaav hamare shvaso ke saman sthai roop se hamse juda hona chahiye. har kaam karne ke samay hame iska dhyan rakhe.

Ham udahran se samajhte he:-
1. Ham sadak par chips ke packet se chips khate hue chal rahe he ab jese hi chips khatma ho ham us khali packet ko sadak par na fek kar use kudedan me daale. Yah bhi ek deshbhakti ka swaroop he,

2. Vahan chalate hue yatauat signalo ka dhyan rakhna laal batti hari batti. yah bhi deshbhakti he.

3. Swami ramtirth or fal ki tokri vali aapne kahani suni hogi:- Ek baar swami ramtirth japan me train se kahi ja rahe the us samay unhe bhook lagi ro unhe vaha fal ki dukaane dikhi parantu fal acahe nhi the isliye unhone socha or kaha ki yaha fal achhe nhi he or paas me ek vyakti ne yah baat sun li or vah vyakti dod kar gaya or acche fal ki tokri laya or kaha ki yah achhe fal he lekin aap jab apne desh mejaye to yah mat kahiyega ki japan me achhe fal nhi milte. 
ped podho

Bindu :- 7 Anushashan
Ek antim baat or jo hame  dhyan rakhni chahiye vah he anushashan. Anushashan hi vidhyarthi jivan ka mool mantra he. Anushashan  ke kai prakar ho sakte he. Jese samay anushashan, charitra anushashan, vyavhar anushashan aadi.
Ek udahran se samajhte he:- Hamare school or coaching jane aane ka samay tay he. parantu  baki ke samay ki yadi koi yojna nhi he to samay ki purva yojna ke abhav me hamara adhikansh samay vyarth hi chala jayega. Samay ke vyarth hone ka anuman lagane ka ek upay he, aaj kal ke adhunik latest mobile me setting me ek feature aata he 'screen time reading' isme jab ham jakar dekhenge to hame pata chalega ki aaj hamne kitne ghante mobile chalaya. 24 ghante me se 5-6 ghante to hamne mobile chalane me hi bita diye honge. yadi hamari dincharya timetable pahle se hi tay hoga to kis kaam me kitna samay dena he yah hame pata rahega. 
Aaj aap sabhi vidhyarthi baal swayamsevak apna apna time table banayenge or pratidin usko follow karoge esa aapko swayam ko vachan dena. 


Vijyadashmi ka yah parv hamari sanskrati me pavitram ke sath hi vijay parv ke roop me bhi jana jata he.
Pahle ke yugo ki apeksha aaj paristhitya badli hui he. ab koi rakchhasi ya asuri shakti ravan ke saman 10 sir lagakar ya mahishahur ke saman alag alag roop banakar nhi aati balki esi aasuri shakti hamare aaspas or kuchh paimane me hamare bheetar bhi avguno ke roop me aati jaati he. Isliye hame swayam ko gunvan banana he or apne bheetar chhupe is asuri avguno ko hatana he.


Ending

Aaj ke is bouddhik me hamne teen baato ka zikra kiya or suna.
1. Utkrisht tarike se sikhna
2. Apne swabhav me rashtrabhakti lana
3. vidhyarthi jeevan me anushashan banae rakhna
yah teeno baate in aasuri shaktiyo se ladne ke liye ham hamare hathiyar ke roop me hum upyog kar sakte he.

Ek bhartiya film ka aakhyan panktiya is baat ko thik roop se vyakt karti he.
Geeta me shree krishna ne kahi baat gambheer,
oro se Duniya lade, lade swayam se veer ||

ant me pura hindu samaj ek he. hamara lakshya ek he. ham sabhi bharat mata ki santan he. is bhaav ko man me lekar ham aaj ke sanchlan me chale. OR kuchh panktiyo ke sath me apni vani ko viram deta hu. dhanywaad.

badhae aati he aae,
ghire pralay ki or ghataye,
pero ke niche angare,
seer par barse yadi jwalae,
nij hatho se hanste hanste,
aag lagakar jalna hoga,
kadam milakar chalna hoga 



Keshan nagar
raghuvanshi+hemu :- 100
hariom ji

kharcha:- 50
rohit ji

sundar+kushwah+ganga:- 60
harsh ji

banganga+jayhind+bhagatsingh:- 50
himanshu ji

yadav+durga+parshuram:- 80
gourav ji
