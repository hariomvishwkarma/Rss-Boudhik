param pavitra bhagwa dhwaj, vandaniya bharat mata, sabhi adhikari gan tatha atmiya swayamsevak bandhuo.
vijyadashmi parv ki aap sabhi ko hardik shubhkammnae.

Har varsh hum vijyadashmi ke uplakshya par ektrit hokar path sanchlan ka karykram pura karte he.
sangh me mukhya 6 utsav hote he. sangh utsav to sabhi manata he parantu jo mukhya utsav he vo 6 he. Hum hindu calander ke anusar chale to sabse pahle gudipadva, hindusamrajya dinotsav, shree gurupujan utsav, rakshabandhan, vijyadasmi tahta makar sankranti yah 6 karyakram Rss ke mukhya karyakram he. inme se aaj ham vijyadashmi ke uplaskshy me ektrit hue he. or is din hum samaj ke bich vijay ka bhaav lekar path sanchlan nikalte he.

*aaj ka din vijay ke sankalp ka din he. yah vijay na kisi ek vyakti ki dusre vyakti par or na hi kisi desh ki dusre desh par he. apitu  yah dharm ki adharm par, niti ki aniti par, satya ki  asatya par, prakash ki andhkar par or nyay ki anyay par vijay he. aaj ke din hi daivy pravrati dvara danvi pravarati par vijay prapt ki gayi thi. yahi vo din he jis din  prabhu shree ram dwara ravan par vijay prapt ki gayi thi. is din shashtra pujan ki bhi prarampara he. nav din navratri hum jin matao ki upasna krte he un sabhi matao ke vishesh shashtra hote he. barah varsh  ke vanvaas ke tatha 1 saal ke agyat vars ke paschat pandavo ne apne shashtro ka pujan bhi isi din kiya tha. or unhe punah dharan kiya tha. viprit paristhitiyo ke hote huve bhi hindutva ka swabhiman lekar hindu pad- paadshahi ki sthapna karne vale chhatrpati shivaji maharaj dwara simolanghan ki parampara ka prarmbh bhi aaj ke din hi arambh hua tha. duniya  ka sabse  bade sangthan RSS ki sthapna bhi mananiya dr. keshav rao baliram hedgewar ji dwara nagpur me aaj ke din ki gayi thi. shakti sanchay se aaaj desh me feily kuritiya ko samapt karne me apni vyaktigat bhumika tay karne ka din bhi he.

*1921 me asahyog andolan me dr sahab ne satyagrah  kar girafdari di or unnhe ek saal ki jail hui. us 1 saal me unhe kuchh anubhav hua or man me kuchh prashn uthe ki sirf andolan karne se hi hum samaj me parivartan nhi la sakte. rashtra ka bhaav samaj ke prati logo me nhi la sakte. is tarah ke vichar unke man me aaye or vichar karte karte unhone uska nishkarsh nikala. ki hindu samaj ka bikhra hona hi hamari adhikansh samasyao ka mul karan he. us samay hindu ko ikattha karna matlab mendak ko taraju par tolna jesi sthiti. Jese ek mendak ko taraju par rakha or dusra jese hi rakhte pahla bahar kuud jata bus vesi hi sthiti hindo ki thi ek ko lao or jab dusre ko lao tab tak pahla gayab ho jata.(kahta hindu ek na hove mendak tulno soro re). unhone yah bhi socha ki jab tak hindu samaj sangthit nhi hoga tab tak ya to azadi milegi hi nahi or yadi mil bhi gayi to jyada dino tak tikegi nhi. isliye hindu samaj ka sangthit hona ati avashyak he. uske baad 1925 me vijyadasmi parv ke din mananiya dr sahab dwara sangh ki sthapna hui. is prakar sangh ki sthapna hui.

sangh ke mukhya kaarya he jese. ab sangh ki sthapna to ho gai lekin iske mukhya karya kkya he to....

- parivar jagrat ho jae, samaj jagrat ho jae, shiksha kendra jagrat ho jae.
- samajik sangthan jagrat ho jae, samajik sansthae jagrat ho jae.
- ab is hetu sangh ka vichar or karya chal raha he.
- chunotiyo ki chinta karne vala samaj, parivar, shiksha kendra, sangthan, sanstha, desh bane yah sangh ke shatabdi varsh ka lakshya he.
- na keval chinta kanre vala balki samasyao ka va chunotiyo ka hal karne vala samaj nirmit ho yah sanghh ka lakshya he. ab har disha me hum swayamsevko ki mahtav bhumika rahne vali he.

shatabdi varsh-
- desh ki ekta or akhandta ko banae rakhne ke sath bharat ki sanskriti, sanskritik dharoharo or rashtravadi vichardhara ko akshunn bannae rakhne hetu shatabdi varsh me hamari bhumika he.

- rashtriya swayamsevak sangh ke shatabdi varsh ki taiyariya abhi se shuru ho gai he. 2025 me sangh ka gathan hue 100 saal ho jayenge. san 2025 arthat sangh ki sthapna ke 100 varsh hone par pratyek jila, pratyek basti, pratyek mohalla star par ham samuhik shakti ki sashakt toli khadi kare. yah aaj ke din hamara sankalp hona chahiye, is hetu ham pratidh bane, samay de kar karya ka vistar kare tabhi bharat ko shaktishali rashtra ke roop me khada kar sakenge. 

- sangh sthapna ke arambh kaal se hi sangh ka uphas, tiraskar, daman, pratibandh sab karne ka prayas kiya gya. 1948 gandhi ji ki hatya se lekar 1992 antim pratibandhh tak sabhi prakar ke prayas sangh ko rokne ke liye kiye gaye. parantu sangh ka karya evam vichar nahi ruka.

- samaj jagrati ke sabhi prerna kendra(sanshta, NGOs) jo apne prayas se samaj or rashtra  ke liye karya kar rahe he. is prakar ke sabhi prerna kendra samaj evam rashtra jagran ke prenra punj ho jae yahi karya sangh ka he. isi karya me hamari mahtvapurna bhumika rahni chahiye.

samajik samarasta  - 
desh ki ekta ke liye samajik ekta ka bhav bhi hona chahiye. samajik samarasta keliye  bhartiya  jivan ke mulyo ko acharniya banane ki avashyakta he.  samarasta ki shuruvat hame swayam se karni chahiye. hamara man nirmal ho, hamari vani shital ho, upshabdo ka upyog na ho. hamne shabdo se kisi ko pida na ho. ham sabka vyavhar  sabhi logo  ko  apana mitra banane vala hoga, tab samaj ka bhav viksit hoga. apne parivar me esa vatavaran  banae ki jisase samajik samarasta ko bal mile. 
- aaj apna desh pahle se adhik va tej gati se aage bad raha he. aaj pratyek rashtrbhakt ke man me bharat basta he. bharat har chhetra me aage bad raha he. swadeshi ka upyog bhi joro shoro  se ho raha he va atmanirbhar bharat ban raha he. yah ikkisvi sadi ka bharat sabhi netratva karne ke liye sabko sath lekar chalne ke liye taiyar he.

paryavar me hamari bhumika-
-ham aadi anadi kal se prakrati pujak rah he. hamari sanskriti me hamne prdo ko devtao ke swaroop mana he. prachin kal me rishi muniayo ne gambhir se gambhir bimariyo ka ilaz bhi inhi pedo ki oshdhiyo se mila he. isliye prakriti ko hamne sadaiv jivan rakshak devtao ke swaroop mana he.
- vartman samay me plastik se nirmit vastu hamare jivan ka hissa hoti ja rahi he. 
- vartaman me lakho pedo ko kata ja raha he. jisse sajamin ki jal sangrah chhamta lagatar ghatati hi ja rahi he. isiliye pratyek ghar ki chhato prar jal puarbhrat ki vyavatha bhi hini chahiye. jisse jamin me jal ka star na ghate.

kutumbh prabodhan-



Geeta me shree krishna ne kahi baat gambheer,
oro se kar lade, lade swayam se veer ||

ant me pura hindu samaj ek he. hamara lakshya ek he. ham sabhi bhafrat mata ki santan he. is bhaav ko man me lekar ham aaj ke sanchlan me chale. dhanywaad.

badhae aati he aae,
ghire pralay ki or ghataye,
paavo ke niche angare,
seer par barse yadi jwalae,
nij hatho se hanste hanste,
aag lagakar jalna hoga ||
kadam milakar chalna hoga ||
